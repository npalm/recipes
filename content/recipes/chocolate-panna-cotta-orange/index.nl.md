---
title: "Chocolade Panna Cotta met Sinaasappelgelei"
slug: "chocolate-panna-cotta-orange"
status: published
servings: 2
prepTime: 30
cookTime: 15
waitTime: 180
difficulty: medium
tags: ["dessert", "chocolade", "sinaasappel", "panna cotta", "italiaans"]
images: 
  - panna-cotta-chock.jpg
headerImageRotation: true
createdAt: "2026-01-25"
---

Een verfijnd dessert met rijke chocolade panna cotta, een fris laagje sinaasappelgelei en krokante sinaasappelkletskoppen.

## Onderdelen

### Chocolade Panna Cotta
prepTime: 15
cookTime: 10
waitTime: 120

#### Ingrediënten

- 2.5 blaadjes gelatine {scale}
- 200 ml slagroom {scale}
- 20 g suiker {scale}
- 75 g pure chocolade {scale}
- 50 ml sterke koffie {scale}
- 50 ml amaretto {scale}

#### Bereiding

1. Week 2 blaadjes gelatine in koud water gedurende {{5-10}} minuten.

2. Breng de slagroom met suiker aan de kook in een steelpan.

3. Neem van het vuur en knijp de gelatine uit. Los de gelatine op in de warme slagroom door goed te roeren.

4. Smelt ondertussen de pure chocolade au bain-marie. Roer de koffie en amaretto erdoor tot een glad mengsel.

5. Giet het chocolademengsel rustig door de slagroom terwijl je blijft roeren tot alles goed gemengd is.

6. Laat het mengsel afkoelen tot lauwwarm (ongeveer {{10-15}} minuten), roer regelmatig door om te voorkomen dat er een velletje ontstaat.

7. Wanneer het mengsel mooi lobbig begint te worden, verdeel het over 2 glazen of vormpjes.

8. Laat minimaal {{2}} uur opstijven in de koelkast, maar controleer na {{1}} uur of de bovenkant al stevig genoeg is voor de gelelaag.

### Sinaasappelgelei
prepTime: 5
cookTime: 5
waitTime: 60

#### Ingrediënten

- 100 ml vers sinaasappelsap {scale}
- 0.5 blaadjes gelatine (van de eerder geweekte 2.5 blaadjes) {scale}
- 1 tl suiker (optioneel) {scale}

#### Bereiding

1. Week het halve blaadje gelatine in koud water gedurende {{5-10}} minuten.

2. Breng het sinaasappelsap aan de kook in een klein pannetje. Voeg eventueel een theelepel suiker toe naar smaak.

3. Neem van het vuur, knijp de gelatine uit en los op in het warme sap.

4. Laat de gelei afkoelen tot lauwwarm.

5. Wanneer de panna cotta in de glazen dik genoeg is (na ongeveer {{1-1.5}} uur), giet voorzichtig een dun laagje sinaasappelgelei over de panna cotta.

6. Laat het geheel nog minimaal {{2}} uur opstijven in de koelkast (totaal dus minstens 3-4 uur koeltijd).

### Sinaasappelkletskoppen
prepTime: 10
cookTime: 10
waitTime: 15

#### Ingrediënten

- 40 g poedersuiker {scale}
- 25 g boter {scale}
- 15 g bloem {scale}
- 20 ml vers sinaasappelsap {scale}
- 0.5 tl sinaasappelmarmelade {scale}

#### Bereiding

1. Verwarm de oven voor op 190°C.

2. Smelt de boter in een klein pannetje.

3. Meng in een kom de gesmolten boter met poedersuiker, sinaasappelsap, marmelade en bloem tot een egaal, glad mengsel.

4. Laat het mengsel kort opstijven in de koelkast, ongeveer {{10-15}} minuten.

5. Bekleed een bakplaat met bakpapier. Schep kleine hoopjes van ongeveer 1 theelepel beslag op de bakplaat met voldoende ruimte ertussen (ze lopen uit).

6. Bak de kletskoppen ongeveer {{10}} minuten in de voorverwarmde oven. Houd ze goed in de gaten zodat ze mooi goudbruin worden maar niet verbranden.

7. Laat de kletskoppen volledig afkoelen op de bakplaat (ze worden krokant tijdens het afkoelen).

8. Bewaar in een luchtdicht afgesloten bakje tot serveren.

## Serveren

Serveer de panna cotta in de glazen met 1-2 sinaasappelkletskoppen ernaast of erop. Optioneel kun je garneren met wat geraspte sinaasappelschil of een takje munt.

## Notities

- De panna cotta en kletskoppen kunnen een dag van tevoren worden gemaakt
- Zorg dat de panna cotta stevig genoeg is voordat je de gelelaag toevoegt, anders mengen de lagen
- De kletskoppen worden pas echt krokant na het afkoelen
- Bewaar de kletskoppen apart en voeg pas toe bij serveren om ze krokant te houden
- Je kunt de amaretto vervangen door meer koffie of melk voor een alcoholvrije versie
- Gebruik verse sinaasappelsap voor het beste resultaat
